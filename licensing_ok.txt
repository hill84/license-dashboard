Si richiede la realizzazione di un panello utente per la gestione di un sistema di licenze
associabili ad un dispositivo personale.
I dispositivi possono avere uno dei seguenti sistemi operativi: Android, iOS, Windows,
OSX
I dispositivi sono identificati da una stringa (id) univoca; ed hanno altre proprietà (come
il già citato sistema operativo); la versione del sistema operativo (es, “iOS 13”,
“Android 9”). Il candidato è libero di aggiungere le proprietà che ritenesse necessario.
Le licenze disponibili all’utente sono limitate per numero, per tipo di sistema operativo e
per durata.
Esempio 1: l’utente ha a disposizione 6 licenze in totale per la durata di un
anno; 2 licenze potranno essere assegnate a dispositivi con sistema operativo
Android, 2 licenze a dispositivi con sistema operativo Windows e 2 licenze a
dispositivi con iOS
Esempio 2: l’utente ha a disposizione 5 licenze in totale per la durata di 6
mesi, ma 4 licenze potranno essere assegnate a dispositivi con sistema
operativo Android, 1 licenza a dispositivi con sistema operativo iOS
La richiesta di licenza viene effettuata dal dispositivo in modo asincrono rispetto all’uso
che l’utente farà del pannello. Il candidato può simulare la richiesta di licenza da parte
del dispositivo: non è richiesto lo sviluppo di un’app mobile.
L’utente potrà vedere le richieste ed agire di conseguenza: accettarle, rifiutarle o
lasciarle in uno stato di attesa.
Esempio: il dispositivo farà richiesta alle 04:00, l’utente si collegherà al
pannello alle 8:30; fino ad allora la richiesta resterà in uno stato di attesa.
Nel caso dell’accettazione verrà assegnata al dispositivo una licenze tra quelle libere (se
disponibili). Nel caso l’utente decida di rifiutare, la richiesta dovrà comunque essere
salvata e visualizzabile in uno storico di dispositivi rifiutati; mostrando l’id del
dispositivo ed altre proprietà (Es, il sistema operativo del dispositivo rifiutato)
Ad applicazione appena installata, il database con le licenze disponibili sarà vuoto.
All’utente verrà consegnato un file di licenze (un CSV) che dovrà caricare in autonomia
nel pannello (per il formato del file si veda di seguito).
Il pannello dovrà rendere chiara la visualizzazione:
- dell’utilizzo corrente delle licenze: quelle libere, quelle occupate; raggruppate per
sistema operativo
- l’elenco dei dispositivi correntemente licenziati, di quelli rifiuatati e di quelli in stato di
attesa
- per ogni licenza associata ad un dispositivo ne dovrà essere visualizzata la data di
scadenza, l’id del dispositivo ed altre proprietà a discrezione (es, il sistema operativo)
Vincoli tecnologici:
- La base dati deve essere MongoDB
- Il frontend deve essere in React
La build del progetto deve poter essere possibile anche su una workstation o server di
terzi (es, un server Jenkins) senza modifiche.
Formato del file delle licenze:
license_id;expire_date;os
CFZZ;202012312359;android
XASD;202012312359;android
REOF;202030062359;ios
CCVD;202030062359;ios
RPGR;202112312359;windows
POFW;202030062359;osx
LBRE;202031122360;android
RGER;202112312359;windows
BTRG;202030062359;ios